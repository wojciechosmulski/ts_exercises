# Witaj w PATUS-corp!
### Praktycznie Antyludzki Twór Udający Serwis - Chaos Organizacyjny Robimy Perfekcyjnie!

Nasza korporacja zajmuje się wyzyskiem pracowników, zwiększaniem kosztów oraz obniżaniem jakości.
Jesteśmy w tym najlepsi, czego dowodem jest najniższa pozycja w rankingu najlepszych pracodawców w Polsce. Oraz brak nagród i wyróżnień.

Jako nowy pracownik PATUS-corp, musisz wykonać kilka zadań, aby zaliczyć okres próbny.
Najpierw zapoznaj się z tymi kursami dostępnymi na dyskietce, która jest przyklejona gumą pod Twoim biurkiem:
- Jak nie robić nic efektywnie (również przypadkowo)
- Jak zwiększyć koszty firmy kosztem utraty klientów
- Jak obniżyć jakość produktów (i jeszcze na tym stracić)
- Jak zwiększyć zyski kosztem pracowników
- Jak tworzyć sobie problemy, żeby potem narzekać, że nie da się ich rozwiązać
- Jak doprowadzić pracowników do płaczu, a potem ich zwolnić tak, aby wina spadła na nich

Teraz pora poznać nasz młody, dynamiczny zespół.
1. Pan Prezes (77 l.) - pseudonim SZEFU, Nieobecny, zawsze na spotkaniach, zawsze na urlopie. Zarabia najwięcej w firmie, ale co miesiąc musi dokładać do interesu. Uwielbia podejmować decyzje, których nikt nie rozumie. Twierdzi, że podczas urlopów 'przybywa w delegację do rzeczywistości'. Był karany.
2. Pani Prezesowa (29 l.) - Najmłodsza (poza Tobą) w firmie. Zawsze na spotkaniach (z Panem Prezesem) i na urlopie (z Panem Prezesem). Zarabia ledwie na waciki. Nikt nie wie, czym się zajmuje, ale jako jedyna nie jest na umowie śmieciowej.
3. Pani Basia (wiek nieznany) - sekretarka, przedwieczna, pracowała w tej firmie, zanim ta jeszcze powstała, podobno wie wszystko o wszystkim, ale nikt nie wie co wie. Jakimś cudem zawsze jest w pracy, o każdej porze, każdego dnia.
4. Pan Marek (45 l.) - Zawsze uśmiechnięty, twierdzi, że 'wszystko będzie w porządku', ale nigdy nie mówi kiedy. Z biura Marka dobiega dźwięk modemu z lat 90. Jego głównym zadaniem jest chodzenie po biurze. Mówi, że zarządza 'strategią nierządu zarządu'. Zawsze ma najnowszy raport, nawet jeśli jeszcze go nie stworzył.
5. Pani Zofia (56 l.) - ps. Rambo, Codziennie sprawdza, czy klamki są na swoich miejscach i pilnuje, żeby każdy 'był w gotowości'. Wiecznie czuwa na wypadek, gdyby nadszedł **TEN DZIEŃ**. Zofia to człowiek-legenda w dziedzinie zabezpieczeń biurowych.
6. Pieseczek (3 l.) - pieseczek

Po zapoznaniu się z powyższym przejdź do [Zadań](docs/Zadania.md) i wykonaj je w określonym czasie.